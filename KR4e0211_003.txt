# -*- mode: mandoku-view; -*-
#+TITLE: 薜荔園詩集
#+DATE: 2015-08-25 00:26:05.379781
#+PROPERTY: ID KR4e0211
#+PROPERTY: BASEEDITION WYG    
#+PROPERTY: JUAN 卷三
<pb:KR4e0211_WYG_003-1a>¶
欽定四庫全書¶
薜荔園詩集巻三¶
　　　　　　　　　　　　　明　佘翔　撰¶
　七言絶句¶
　　春日送立雨叔讀書赤橋四首¶
花發江城二月天木蘭流水赤橋前扁舟載得青箱去¶
揚子亭中日草𤣥¶
　　其二¶
<pb:KR4e0211_WYG_003-1b>¶
栁色隂隂映白塘滄浪萬頃浣花香試看劉向傳經處¶
夜夜青藜照草堂¶
　　其三¶
一瓢春酒聽流鶯花外停橈見友生醉藉堦前書帶草¶
幾逥仙掌夢金莖¶
　　其四¶
漢家見説啓青宫少海談經詔九重此日蓬門須努力¶
未央鳴珮聽晨鐘¶
<pb:KR4e0211_WYG_003-2a>¶
　　送江參軍還金陵(三首/)¶
十載京華白髮生歸來海上結鷗盟長江春水桃花發¶
又逐孤㠶下石城¶
　　其二¶
三月楊花撲酒香扁舟春水别河梁銷魂漫擬江淹賦¶
家住金陵亦故鄉¶
　　其三¶
金闕連雲壓翠微先皇勅賜有光輝欲隨絳節朝元去¶
<pb:KR4e0211_WYG_003-2b>¶
目斷天心一鶴飛¶
　　遊仙寺¶
幾度探春路不迷尋僧又過竹林西深山盡日無人到¶
雙樹隂中一鳥啼¶
　　贈王弇州先生(七首/)¶
一代文章擅國工弇州四部古誰同自從授得刀圭訣¶
名在丹臺玉籍中¶
　　其二¶
<pb:KR4e0211_WYG_003-3a>¶
星羅北斗照乾坤七子先朝集薊門獨擁金仙朝五岳¶
至今誰不讓崑崙¶
　　其三¶
詞賦流傳遍九垓&KR0706;崎歴落見仙才若非長史人間住¶
滄海誰看水一杯¶
　　其四¶
齋心日禮上清家王母書傳蕚緑華欲拜下風稱弟子¶
鍊成勾漏舊丹砂¶
<pb:KR4e0211_WYG_003-3b>¶
　　其五¶
詔起西曹法從班殷勤累䟽乞東山謝公總繫蒼生望¶
那得明時但閉關¶
　　其六¶
絲綸日下九重頻耆徳三朝重老臣若學五湖遊不返¶
漢家誰復畫麒麟¶
　　其七¶
神如秋水映芙蓉懶著朝衣聽曉鐘笑問仙風誰得似¶
<pb:KR4e0211_WYG_003-4a>¶
茅家兄弟跨雙龍¶
　　題立朝叔亭子(三首/)¶
一庭春色報芳菲酒熟牀頭鱖乍肥但得看花頻中酒¶
百年長製薜蘿衣¶
　　其二¶
座上青山一片孤夜來月白似氷壺接䍦倒著如泥醉¶
不管傍人説酒徒¶
　　其三¶
<pb:KR4e0211_WYG_003-4b>¶
白眼猖狂避世心蓬池誰解阮公吟仲容亦是逃名者¶
濁酒相看竹下斟¶
　　贈汪魯狂¶
仙人跨鶴下黄山曵杖逍遥天地間曽採三花棲少室¶
即今白髮駐紅顔¶
　　劍浦對月呈陳觀甫¶
津口潺湲萬壑哀城頭玉女弄珠來依然獄底雙龍劍¶
千載何人復姓雷¶
<pb:KR4e0211_WYG_003-5a>¶
　　春暮留雲閣感懐¶
二月花間黄鳥啼看花人去草萋萋白雲猶似能留客¶
一片飛來雨石西¶
　　其二¶
東山春色掛城頭依舊雲霞檻外浮别墅彈棋聲寂寂¶
羊曇雙淚為誰流¶
　　其三¶
烏石山前草閣孤風流曽集竹林徒重來多少傷心事¶
<pb:KR4e0211_WYG_003-5b>¶
眼底山河邈酒壚¶
　　春日寄懐陸使君¶
郡閣三年集鳯凰潁川經術漢循良翩翩車騎趨朝日¶
共識司徒舊省郎¶
　　其二¶
桑柘春生十萬家蓼蕭賜燕日光華閩南父老應相慰¶
行雨還來太守車¶
　　其三¶
<pb:KR4e0211_WYG_003-6a>¶
木蘭陂上麥如雲露冕風流憶使君一自單車俄入郡¶
謳歌何處不相聞¶
　　其四¶
計吏從容下建章紫衣春染御爐香乘風若渡巴陵水¶
莫為江魚戀武昌¶
　　其五¶
白雪泠泠和者稀郢中雲樹望依微漢陽春水茫茫緑¶
何處仙㠶一片飛¶
<pb:KR4e0211_WYG_003-6b>¶
　　懐柯堯錫¶
文藻翩翩錦不如江湖風雨悵離居長卿不是臨卭客¶
誰向雲霄薦子虚¶
　　贈林敷毅¶
何人意氣薄青雲公子翩翩獨有君客到髙齋頻下榻¶
一尊風雨細論文¶
　　其二¶
楚楚聲華動五陵清標直似玉壺氷交遊不少縱横客¶
<pb:KR4e0211_WYG_003-7a>¶
最愛風流御李膺¶
　　雨中招廷珍¶
細雨飄來二月花美人何處鬭豪華囊中剩有青銅在¶
遲爾南隣賣酒家¶
　　送蔡比部(二首/)¶
才名矯矯擅談天瘴海風塵謫幾年憔悴無勞漁父問¶
三閭心事總堪憐¶
　　其二¶
<pb:KR4e0211_WYG_003-7b>¶
天涯猶自夢鵷班彭蠡風髙一雁還行色蕭條無長物¶
逢人但説武夷山¶
　　題南山寺¶
山色迎人興不孤白雲片片散浮屠一尊濁酒拚沉醉¶
箕踞山間聽鷓鴣¶
　　和鄭給舎七夕對雨(二首/)¶
木葉蕭蕭送雨聲明河風浪暗中生人間盡道天孫巧¶
機杼空含此夜情¶
<pb:KR4e0211_WYG_003-8a>¶
　　其二¶
飛來暮雨妬嬋娟隔嵗星期一水懸却恨雲間青鳥使¶
銜書不向月中傳¶
　　豐城舟中有感¶
城下江流帶夕暉城邉雲樹望依微當年獄底雌雄劍¶
不識今從何處飛¶
　　贈陳堯勲雲來閣(二首/)¶
梅峰山下草堂清書帶參差繞砌生一自青藜分太乙¶
<pb:KR4e0211_WYG_003-8b>¶
彩毫何處不縱横¶
　　其二¶
結屋壺公興有餘滿牀堆得讀殘書即今不盡南陽涙¶
雲滿空山一草廬¶
　　題翠漪亭¶
草閣玲瓏俯碧池翠雲低壓萬年枝牀頭濁酒葡萄色¶
醉倒山公白接䍦¶
　　别林及甫¶
<pb:KR4e0211_WYG_003-9a>¶
嵗暮相逢雨雪多春風曽奈别離何解衣不為壚頭酒¶
白眼看人一醉歌¶
　　其二¶
按劍風塵祗自愁嗟君也敝黒貂裘懐中十五連城璧¶
不是相知未可投¶
　　題元妙觀五松¶
誰種長松禮斗壇五株曽否拜秦官凉風吹上松梢月¶
影落龍鱗片片寒¶
<pb:KR4e0211_WYG_003-9b>¶
　　贈别陳本容(六首/)¶
東風乍轉栁條新爾去重揚薊北塵擊筑若逢屠狗者¶
酒中誰是和歌人¶
　　其二¶
陳遵結俠起髙名尺牘題來慰友生不比當年驚座者¶
風流到處動公卿¶
　　其三¶
嚢裏惟藏鳥篆文江湖誰不識夫君北游燕趙南吳楚¶
<pb:KR4e0211_WYG_003-10a>¶
奇字偏勞問子雲¶
　　其四¶
筆陣相傳自永和右軍書法更誰過黄庭冩贈清狂客¶
不為山隂換白鵞¶
　　其五¶
沽來濁酒意如何半醉當筵一放歌江上千條彭澤栁¶
不知曽似客愁多¶
　　其六¶
<pb:KR4e0211_WYG_003-10b>¶
桃花美酒醉名姬裘馬長安二月時妻子鹿門歸自好¶
天涯風雨莫教遲¶
　　題清樾軒¶
結得髙齋賦考槃林間新著竹皮冠白雲猶帶蒼梧色¶
散作清隂六月寒¶
　　袁使君平冦歌(五首/)¶
南國烽烟擁二酋皖城千雉望旄頭地當三輔驚多壘¶
誰向軍中借箸籌¶
<pb:KR4e0211_WYG_003-11a>¶
　　其二¶
幕府臨戎氣拔旌欃槍入夜照連營佩刀直抵沙中去¶
誓斬鯨鯢一洗兵¶
　　其三¶
潢池何事㺯干戈陳漢山中嘯聚多不是使君承廟畧¶
居人曽奈麥秋何¶
　　其四¶
天柱崔嵬控上游長江東下塹皇州荆舒一戰鞬櫜臥¶
<pb:KR4e0211_WYG_003-11b>¶
南顧無勞聖主憂¶
　　其五¶
緑林掃盡凱歌還父老壺漿皖水邉見説禁中思頗牧¶
試看勲業上凌烟¶
　　義帝陵¶
牧羊何意起民間禍隠當年遣入關千古興亡君莫問¶
江東曽見一人還¶
　　望廬山¶
<pb:KR4e0211_WYG_003-12a>¶
廬岳崚嶒五老峰鄱陽秋水浸芙蓉凌風欲挾飛鸞去¶
坐聽天池萬壑鐘¶
　　贈别吳文中(四首/)¶
逍遥初謁武夷君玉女峰頭弄白雲歸去扁舟圗九曲¶
幔亭仙樂夜深聞¶
　　其二¶
南國山川似洛中官橋截海駕長虹蠣螃正美新荔熟¶
繫馬壚頭醉晚楓¶
<pb:KR4e0211_WYG_003-12b>¶
　　其三¶
黄花采采報重陽人在天涯憶帝鄉貌得西方金粟影¶
大江東去泛慈航¶
　　其四¶
吳郎歸騎入長干窈窕佳人咏合歡若問荔枝何所似¶
胭脂香染水晶寒¶
　　象教精舎為孔陽宗作¶
金仙何日至西方七寳林開古豫章見説自焚三昧火¶
<pb:KR4e0211_WYG_003-13a>¶
至今時現玉毫光¶
　　寄吳任徳¶
溪流日暮鎻寒烟石馬橋頭夜泊船不識名園開曲水¶
懐人幾度對嬋娟¶
　　金陵曲四首贈大司馬吳公¶
秣陵宫闕舊長安車騎如雲擁漢官司馬勲名深帝眷¶
貔貅千萬獨登壇¶
　　其二¶
<pb:KR4e0211_WYG_003-13b>¶
石頭虎踞壯金城江左仍屯七校兵樽爼從容多妙畧¶
樓船十萬净長鯨¶
　　其三¶
欎欎鍾山王氣髙長江天塹北通漕吳公身繫干城寄¶
鐘鼎何論汗馬勞¶
　　其四¶
秦淮水接海門潮北望燕山似九霄文武東南功第一¶
尚方劍履賜趨朝¶
<pb:KR4e0211_WYG_003-14a>¶
　　寄黄明府¶
溪水泠泠日欲斜孤蓬晚泊亂啼鴉不知三徑行吟處¶
猶有東籬未吐花¶
　　望蘇門¶
黄河中斷太行山一望烟雲縹緲間欲問蘇門鸞鳯嘯¶
即今惟有水潺湲¶
　　大田道中懐孟擔¶
幾灣流水咽涓涓五虎山青馬首懸欲訪故人過峽口¶
<pb:KR4e0211_WYG_003-14b>¶
南鴻猶自帶風烟¶
　　渡峽寄堯衢¶
峽江片片錦㠶開誰抱凌雲作賦才遲爾鳯凰山下客¶
乘風還上釣龍臺¶
　　范子受宅賞牡丹¶
誰家亭榭似平章花媚東風冠洛陽客到但傾光禄酒¶
撲衣何處不天香¶
　　咏荔枝¶
<pb:KR4e0211_WYG_003-15a>¶
絳嚢顆顆隠珠胎不向風塵馳騎來自劈凝脂沉碧水¶
大秦明月掌中廻¶
　　寄沈靈翊¶
片月亭亭掛碧霄扁舟夜趂海門潮風流何處思公子¶
寒倚花前鬭栁腰¶
　　題立雨叔餐秀園(四首/)¶
春生薜荔翠交加髙捲湘簾覽物華一曲溪流堪濯錦¶
有時流出武陵花¶
<pb:KR4e0211_WYG_003-15b>¶
　　其二¶
竹香細細午風柔髙枕滄浪事事幽散帙揮毫過白日¶
嚶嚶灌木鳥相求¶
　　其三¶
一室多藏小酉書草名書帶滿庭除夜來太乙髙相照¶
彩筆如椽賦子虚¶
　　其四¶
濁酒誰知大阮心蓬池無日不清吟仲容亦有銜杯興¶
<pb:KR4e0211_WYG_003-16a>¶
散髮頻來醉竹林¶
　　春日送家大阮讀書城中¶
春風拂面意何如栁色黄金映别裾十里江城從此去¶
枕邉惟有伏生書¶
　　馬用調草堂觀妓(四首/)¶
園林寒色淡平蕪公子邀歡興不孤一片烟波清似鏡¶
不知載酒在西湖¶
　　其二¶
<pb:KR4e0211_WYG_003-16b>¶
髙閣臨流錦席開一時詞客共徘徊雕䦨徙倚看山遍¶
笑折黄花進酒杯¶
　　其三¶
紅粉當筵鬭綺羅樓臺倒影漾微波池頭雙鶴聲相和¶
似解佳人白苧歌¶
　　其四¶
一林脩竹䕶柴門城市棲遲似逺村但得三千珠履客¶
不妨十日醉平原¶
<pb:KR4e0211_WYG_003-17a>¶
　　經白鷗園有感¶
池塘依舊隠漁磯竹徑蘭臯車馬稀黄犬無勞傷往事¶
鈐山惟有白雲飛¶
　　秣陵逢孫子真感其先酒樓事賦而贈之¶
江左佳人説莫愁逢君慷慨問壚頭六朝勝迹無尋處¶
湖上猶傳舊酒樓¶
　　題程君衡扇面¶
桃花似鬭美人妝掌上看來興未央翠羽却憐春色好¶
<pb:KR4e0211_WYG_003-17b>¶
欲銜花片報劉郎¶
　　贈吳應祈(二首/)¶
嚢裏多藏汲冡文有時獨運郢人斤但看贔負千秋色¶
奇字何勞問子雲¶
　　其二¶
吳楚名山快遍遊瑶華何處不雕鎪狂來欲借成風手¶
勒牘仙人十二樓¶
　　題沈純甫緑蘿莊(四首/)¶
<pb:KR4e0211_WYG_003-18a>¶
䟽乞還山别漢都知君踪跡寄菰蒲徙陶偏笑鴟夷䇿¶
何似君家長五湖¶
　　其二¶
豈為長生賦采芝二毛心事少人知沈郎不問腰消瘦¶
興到還裁八咏詩¶
　　其三¶
嶺海當年謫戍身歸來舊業白雲貧一區寂寞𤣥堪草¶
載酒時來問字人¶
<pb:KR4e0211_WYG_003-18b>¶
　　其四¶
結茒此地意如何書著名山副墨多纔見條桑蠶事起¶
西湖又聽采菱歌¶
　　題武彛(六首/)¶
騎來竹杖似飛龍欲乞金丹訪赤松三十六峯青不斷¶
仙人何處採芙蓉¶
　　其二¶
溪上扁舟鷗鷺羣凌風初謁武夷君幔亭深處松濤起¶
<pb:KR4e0211_WYG_003-19a>¶
彷彿鈞天隔水聞¶
　　其三¶
溪流九曲漾霞標路入桃源一水遥忽聽雲間吹玉笛¶
鸞輿飛度綵虹橋¶
　　其四¶
采秀朝來汗漫遊松風五月冷龍湫山中道士如相識¶
騎鶴招余到十洲¶
　　其五¶
<pb:KR4e0211_WYG_003-19b>¶
尋真直到上清家小藏峰頭對月華仙分吾生應不薄¶
親承玉女飯胡麻¶
　　其六¶
烟霞五色幻仙臺瑶草千年碧洞開一自仙人分石髓¶
乗風萬里去還來¶
　　晚晀¶
竹林秋色入黄昏溪水新添雨後㾗明月不來人語寂¶
數家漁火㸃江村¶
<pb:KR4e0211_WYG_003-20a>¶
　　送陳叔理之㑹稽(名其翰公同年/友襄陽知縣)¶
談經遥向越王臺紗浣西施綘帳裁若到稽山探禹穴¶
千年蝌蚪破莓苔¶
　　其二¶
蘭亭曲水試經過祓禊相傳晉永和冩得黄庭經一巻¶
山隂明日又籠鵞¶
　　題九鯉湖¶
　　　雷轟¶
<pb:KR4e0211_WYG_003-20b>¶
水晶宫殿壓青山隔斷紅塵霄漢間湖上雷聲轟不住¶
長疑仙子駕龍還¶
　　　瀑布¶
寒泉㵼下紫霄來一道潺湲萬壑哀可是仙人遺匹練¶
至今猶掛白雲隈¶
　　　珠簾¶
一片珠簾障玉樓垂虹為帶月為鈎怪來不作尋常夢¶
鸞鶴分明到十洲¶
<pb:KR4e0211_WYG_003-21a>¶
　　　玉柱¶
仙人何處弄烟霞十二樓臺别有家依舊當年雙玉柱¶
擎天半倚白雲斜¶
　　　石門¶
雙扉寂寂䕶蒼苔幾片浮雲洞口來笑探三花從此去¶
不知何處是天台¶
　　　五星¶
懸崕千樹晝㝠㝠一片潭光聚五星我欲齋心看道籙¶
<pb:KR4e0211_WYG_003-21b>¶
移來午夜照踈櫺¶
　　　飛鳯¶
何物沉㝠不可招九苞曽説跨王喬只因誤啄金丹粒¶
謫落人間聽玉簫¶
　　　棋枰¶
仙子乘龍去不還棋枰猶自閣人間不知千載爛柯後¶
又著蓬萊第幾山¶
　　　將軍¶
<pb:KR4e0211_WYG_003-22a>¶
辟穀仙人不可從雲山彷彿武夷蹤將軍不是封侯骨¶
也學文成訪赤松¶
　　劍浦夜泊¶
睥睨飛來片月孤扁舟何處問當壚寒潭水冷雙龍伏¶
猶有豐城劍氣無¶
　　寄沙門心印¶
一别頭陀意萬重白雲何處寄禪蹤夢中不辨長千里¶
猶記山門一古松¶
<pb:KR4e0211_WYG_003-22b>¶
　　明妃曲(四首/)¶
燕支一望白雲秋馬上紅顔雙淚流雁自南飛人北去¶
琵琶不解漢宫愁¶
　　其二¶
北風吹雪暗天山憔悴蛾眉去不還薄命便教邉地老¶
歸魂應度玉門關¶
　　其三¶
朝辭合殿暮交河淚滿宫衣㵼素波顧影自憐腸欲斷¶
<pb:KR4e0211_WYG_003-23a>¶
長門幽怨較誰多¶
　　其四¶
青海寒雲散作風誰憐粉黛逐飛蓬亭亭一片中天月¶
彷彿清光照漢宫¶
　　春日口占¶
春風昨夜到漁家江曲濛濛細雨斜可怪宅邉桃李樹¶
朝來不語自開花¶
　　題李孚台白水亭(二首/)¶
<pb:KR4e0211_WYG_003-23b>¶
萬頃烟霞一草亭開樽醉殺栁條青停杯試問滄浪水¶
龍臥寒潭幾日醒¶
　　其二¶
湖上何來碧浪髙雷轟風猛怒相號任公不是尋常手¶
欲下滄溟釣六鰲¶
　　送李太守歸鄉(八首/)¶
郭外曽隨竹馬迎春風何事動離情不堪誤得中山謗¶
歸與沙鷗結舊盟¶
<pb:KR4e0211_WYG_003-24a>¶
　　其二¶
參差栁色映旌旗冠盖如雲獻酒巵莫怪萋菲成貝錦¶
六宫自古妬蛾眉¶
　　其三¶
宦遊蹤迹漫西東參破元機萬刼空留得甘棠春勿翦¶
木蘭陂上一壺公¶
　　其四¶
文藻風流似李邕下車偏自問龍鍾若非雨露沾枯槁¶
<pb:KR4e0211_WYG_003-24b>¶
那得寒山數畆松¶
　　其五¶
萋萋芳草怨王孫風雨千山暗淚痕蘭佩自憐縁帝子¶
江潭心事許誰論¶
　　其六¶
花間睍睆囀黄鸝彭蠡風髙片席移别後相思千里月¶
投珠無計轉堪悲¶
　　其七¶
<pb:KR4e0211_WYG_003-25a>¶
郡齋下鳯潁川同失馬無勞嘆塞翁階下凌雲叢桂發¶
天香髙占廣寒宫¶
　　其八¶
拂衣歸去鬢如班草得𤣥經合閉關多少匡時籌未展¶
還看安石起東山¶
　　夜合花¶
風動香飄十二欄雨中相對一尊殘玉容莫向黄昏斂¶
正欲擕燈醉後看¶
<pb:KR4e0211_WYG_003-25b>¶
　　雨中杜鵑花¶
何來杜宇葉離離三月當庭花滿枝莫是啼魂哀帝子¶
至今香染濕胭脂¶
　　白蓮¶
一朶芙蕖百和香華清浴罷試新妝幽姿自分無泥滓¶
不用臨風妬六郎¶
　　題畫蘭贈張子升¶
萋萋蕭艾豈為羣秀色曽從九畹分采得芳菲堪作佩¶
<pb:KR4e0211_WYG_003-26a>¶
臨風只合贈湘君¶
　　畫竹¶
太湖石畔竹隂隂影動凉颷曵玉吟莫問渭川千畆處¶
蓬蒿一徑白雲深¶
　　畫菊¶
采采黄花浥露香眼中彷彿對柴桑風流誰送先生酒¶
共坐南山醉夕陽¶
　　弔屈大夫¶
<pb:KR4e0211_WYG_003-26b>¶
汨羅江畔草蕭踈千古懐沙恨有餘日暮哀猿正淒切¶
不知何處弔三閭¶
　　許由墓¶
平原四望草離離箕潁風髙見石碑不是當年輕萬乗¶
一坏千載有誰知¶
　　悼内(五首/)¶
繡佛齋中夢乍醒悲風吹月透踈櫺蓮花不見參禪者¶
冷落牀頭數巻經¶
<pb:KR4e0211_WYG_003-27a>¶
　　其二¶
髙樓無復試紅妝塵掩香奩淚涕滂竊藥便教奔月去¶
廣寒那得畫眉郎¶
　　其三¶
一夜愁來鬢有絲吹簫人去見無期悼亡不盡潘安淚¶
忍讀生前㓜婦詞¶
　　其四¶
茫茫大塊竟何之雲雨巫山夢轉疑伏日縱然先割肉¶
<pb:KR4e0211_WYG_003-27b>¶
恢諧歸去欲遺誰¶
　　其五¶
鴉噪空庭片月光攬衣中夜起徬徨眼中搦管人何在¶
淚滿當年札數行¶
　　仙溪夜泊懐鄭山人¶
孤舟微月倚前灘謖謖松風入枕寒何處懐人耕谷口¶
一溪流水夜漫漫¶
　　寄吳山人¶
<pb:KR4e0211_WYG_003-28a>¶
隠隠松蘿海月孤溪邉何處問當壚故人不斷雲山夢¶
欲乞仙厨五岳圗¶
　　送陳生遊燕¶
與君握手醉吳姬雪滿天涯惜别時明日悲歌燕市裏¶
不知擊筑更逢誰¶
　　題姚媿州明府園亭(二首/)¶
五栁先生懶折腰歸來踪跡溷漁樵角巾漉酒東籬下¶
還赴蓮花社裏招¶
<pb:KR4e0211_WYG_003-28b>¶
　　其二¶
亭對青山一水分隔林啼鳥静中聞若非寂寞躭奇字¶
載酒何人問子雲¶
　　武陵别諸君子余戊子春客武陵時與諸君子作¶
　　　湖山遊甚適天涯春盡忽爾懐歸各别一首聊¶
　　　感離索¶
　　　袁履善¶
白髮相看感嵗華西湖三月醉桃花錢塘江上東風起¶
<pb:KR4e0211_WYG_003-29a>¶
一片飛㠶即海涯¶
　　　鄔汝翼¶
叢林幾度問新詩風雨天涯又别離君自六橋余九曲¶
愁心惟有白雲知¶
　　　吳公籜¶
移來短榻傍浮屠坐上青山興不孤一片白雲愁聚散¶
夢隨明月到西湖¶
　　　錢季善¶
<pb:KR4e0211_WYG_003-29b>¶
杯酒春風數往還一朝興盡别青山愁來湖海無知已¶
草得𤣥經合閉關¶
　　　余鞠夫¶
春城杯酒共銷愁醉裏題詩月滿樓雙淚不堪風雨别¶
桐廬江上一孤舟¶
　　　鄔章文¶
乍别雲間又武陵重逢笑問槖中金天涯芳草春將盡¶
愁殺王孫萬里心¶
<pb:KR4e0211_WYG_003-30a>¶
　　七里灘别余鞠夫(二首/)¶
山自盤龍七里來客星髙傍白雲隈灘頭無恙東流水¶
誰著羊裘上釣臺¶
　　其二¶
武林春色日初遲花滿壚頭酒滿巵無奈雙龍愁裏别¶
緑楊幾度囀黄鸝¶
　　送屠長卿還四明(七首/)¶
詞塲杯酒數交歡不謂都門便掛冠可是風塵遊已倦¶
<pb:KR4e0211_WYG_003-30b>¶
孤臣雨雪出長安¶
　　其二¶
蕭條書劍别吾曹囬首鵷班建禮髙不是三閭才見忌¶
千秋誰見楚人騷¶
　　其三¶
車騎如雲結五都少年誰不避呼盧故鄉明日黄冠去¶
曽否君王賜鏡湖¶
　　其四¶
<pb:KR4e0211_WYG_003-31a>¶
躞蹀初登郭隗臺無人不道是龍媒悲鳴敢謂恩中斷¶
九折羊腸祗自哀¶
　　其五¶
傾國佳人自若耶眼如秋水貌如花吳宫一出歸何處¶
溪上傷心舊浣紗¶
　　其六¶
四明有客擅風流碣石談經隘九州官罷不須嗟怪事¶
人間何物是千秋¶
<pb:KR4e0211_WYG_003-31b>¶
　　其七¶
誰憐才子似飄蓬嵗晚扁舟下海東見説鄞山堪避世¶
采芝歸問夏黄公¶
　　黄山七景¶
　　　石牀¶
綵霞為幔石為牀玉女吹簫下鳯凰不到名山深採藥¶
桃花那復問劉郎¶
　　　天都峰¶
<pb:KR4e0211_WYG_003-32a>¶
青山壁立鬭青蓮列嶂霞標駐列仙安得乘風之帝所¶
雲門咫尺聽鈞天¶
　　　白龍潭¶
龍湫萬片白雲寒中有玉龍日夜蟠長嘯一聲龍欲起¶
明珠如月鏡中看¶
　　　浮丘壇¶
仙壇髙與白雲平呼吸翛然逹太清欲借浮丘珠樹鶴¶
月明緱嶺坐吹笙¶
<pb:KR4e0211_WYG_003-32b>¶
　　　丹洞¶
石洞雲深白日寒鼎中砂熟跨飛鸞若教解得刀圭訣¶
何處烟霞不可餐¶
　　　湯泉¶
山中赤水㵼蓬壺水底元珠竟有無濯髮振衣堪謁帝¶
長生殿裏合靈符¶
　　　桃花溪¶
山下溪流曲曲斜春風吹落武陵花漁郎若問桃源路¶
<pb:KR4e0211_WYG_003-33a>¶
雞犬雲中别有家¶
　　送陳子䇿之金陵¶
江南芳草媚春情杯酒花間别友生若到金陵將母去¶
盧家少婦笑相迎¶
　　送鄭諌議之滇南(四首/)¶
保障西南借楚材除書新下越王臺懸知叱馭天涯日¶
萬里風清瘴癘開¶
　　其二¶
<pb:KR4e0211_WYG_003-33b>¶
車馬翩翩度七盤蠻王負弩漢衣冠紫薇花映昆明水¶
多少樓臺鏡裏看¶
　　其三¶
夜郎西去古梁州使者登車豈薄遊金馬碧雞勞祀事¶
漢庭千載見風流¶
　　其四¶
武昌明月暫停軺又度蘭津十二橋興到縱横裁郢曲¶
和鳴莫靳寄漁樵¶
<pb:KR4e0211_WYG_003-34a>¶
　　閨詞(二首/)¶
芳菲春色滿樓臺人在天涯去不囬自倚雕䦨看蛺蝶¶
微風吹送落花來¶
　　其二¶
秋到空階一葉飛邉庭何處雁來稀香閨日日愁無賴¶
月下寒砧又擣衣¶
　　讀王元美弇州集¶
游生落魄氣偏粗散髮扁舟下五湖一自文題元晏後¶
<pb:KR4e0211_WYG_003-34b>¶
太沖名已重三都¶
　　嵗暮偶成¶
溪上柴門晝不開問奇誰為嵗寒來黄昏獨坐蒲團静¶
隔院微風送落梅¶
　　泊嚴灘¶
落落江湖老鶡冠扁舟秋水正漫漫吾生可是羊裘客¶
垂釣還來七里灘¶
　　朝雲墓¶
<pb:KR4e0211_WYG_003-35a>¶
為雨陽臺去不還孤墳寂寞委空山禪林舞袖當年事¶
啼鳥春風一夢間¶
　　舟次懐人¶
山隈水曲抱烟嵐露月霜風酒半酣夢裏懐人心切切¶
梅花一片下江南¶
　　題梅¶
殘雪未消片月斜美人林下鬭豪華淡妝疑自羅浮出¶
占得春風第一花¶
<pb:KR4e0211_WYG_003-35b>¶
　　春暮即事¶
飛花片片下溪橋栁外鶯聲百囀嬌晝静柴門人不到¶
新詩隨意寫芭蕉¶
　　題梅¶
氷霜滿眼嵗將殘萬木蕭條不耐看漏洩江南春信早¶
一枝初破雪中寒¶
　　送姚巽卿¶
與君擕手思悠悠此日那堪賦逺遊莫道他鄉無知已¶
<pb:KR4e0211_WYG_003-36a>¶
酒人何處不登樓¶
　　和鄭給舎七夕對雨(二首/)¶
淩波空負隔年期河漢相望雙淚垂纔到新秋悲宋玉¶
巫山賦就雨祁祁¶
　　其二¶
年年玉渚駕晴虹今夜雙星黯淡中淚灑霓裳收不盡¶
隨風輕著蓼花紅¶
　　春園即事(四首/)¶
<pb:KR4e0211_WYG_003-36b>¶
蛺蝶隨風過短牆隣家春滿百花香南牕搨得黄庭罷¶
笑倚䦨干看海棠¶
　　其二¶
睡起西窻日欲斜溪邉汲水自烹茶捲簾坐看雙飛燕¶
衝落櫻桃幾片花¶
　　其三¶
春雲不雨晝偏寒翠竹臨軒長數竿讀罷離騷無别事¶
自鋤芳徑藝幽蘭¶
<pb:KR4e0211_WYG_003-37a>¶
　　其四¶
東風吹雨到江村落盡梨花晝掩門桞外鶯聲春自囀¶
一庭芳草暗銷魂¶
　　贈汪魯狂(三首/)¶
桃花潭上舊汪倫汴上相看冬復春贈我琅玕長七尺¶
持歸東海一垂綸¶
　　其二¶
遨遊南北訪仙踪老去還乗白嶽龍莫訝荷衣香不散¶
<pb:KR4e0211_WYG_003-37b>¶
三姑親贈玉芙蓉¶
　　其三¶
與君分手秣陵城杯酒梁園感慨生家住夷門人自老¶
有誰虚左過侯嬴¶
　　贈譚仲儆(四首/)¶
仙鳬曽向七閩分愁滿衡陽臥白雲今日夷門稱吏隠¶
不知誰是信陵君¶
　　其二¶
<pb:KR4e0211_WYG_003-38a>¶
衡山歴歴秀芙蓉紫盖雲中未可從見説藏書千古在¶
因君直欲跨飛龍¶
　　其三¶
風流傲吏有仙才七澤惟看水一杯遷謫無勞悲偃蹇¶
遊梁且上孝王臺¶
　　其四¶
邂逅同歌行路難一尊湖海罄交歡勸君莫擬三閭賦¶
今日無人似子蘭¶
<pb:KR4e0211_WYG_003-38b>¶
　　贈胡安成¶
金&KR0008;縱横見國工誰云篆刻總雕蟲但看一片昆吾鐵¶
切得刀圭吐白虹¶
　　題小山宗侯狎鷗汀(四首/)¶
髙館新開汴水頭忘機日日狎沙鷗澄潭春動魚龍戲¶
截得珊瑚作釣鈎¶
　　其二¶
風雨扁舟混釣徒親人魚鳥若堪呼臨流更愛桃花色¶
<pb:KR4e0211_WYG_003-39a>¶
肯載西施泛五湖¶
　　其三¶
豈是江潭賦卜居眼中花木滿庭除夜來還住青藜閣¶
著就劉家七畧書¶
　　其四¶
香生金粟桂叢開樓閣參差近吹臺欲問淮南鴻寳訣¶
倘容招隠小山來¶
　　謁伏羲陵¶
<pb:KR4e0211_WYG_003-39b>¶
中原萬樹帶秋隂陵寝蒼茫一氣深龍馭杳然歸太始¶
蓍叢猶發白雲岑¶
　　白龜池¶
開闢相傳有此池靈龜如玉兆昌期若非太昊先天畫¶
萬古鴻濛總不知¶
　　游絃歌臺是尼父絶糧處¶
栖栖陳蔡道何窮此地今留爼豆宫日暮平林天籟發¶
絃歌疑是魯人風¶
<pb:KR4e0211_WYG_003-40a>¶
　　登陳西城感淮隂事¶
㑹陳萬乘託南遊計縳功臣户牖侯鳥盡弓藏何所恨¶
山東隆凖薄千秋¶
　　經陳思王墓¶
八斗相傳繡虎才路傍石馬翳蒼苔洛神留得黄初賦¶
千載霓裳去不囬¶
　　登蘓子由讀書堂¶
鏡中荷葉緑離離夾㟁如雲楊栁枝不見風流蘓博士¶
<pb:KR4e0211_WYG_003-40b>¶
髙山猶自仰峨眉¶
　　銅雀臺懐古¶
孤臺突兀客初登鄴下山河感廢興花似綺羅人不見¶
惟餘春草滿西陵¶
　　遊仙曲¶
曽伴仙人蕚緑華隨風飛入上清家别來欲寄金光草¶
海上青鸞隔綵霞¶
　　上趙王¶
<pb:KR4e0211_WYG_003-41a>¶
朱邸如雲王氣中鄴都形勝萬年雄自從漢室分茅後¶
帶礪山河誓始終¶
　　其二¶
君王樂善漢東平幾度褒章下玉京端拱由來無一事¶
龍樓清夜望金莖¶
　　其三¶
桐葉分封不計年漢家隆凖更誰賢小山却慕淮南道¶
招隠還歌叢桂篇¶
<pb:KR4e0211_WYG_003-41b>¶
　　其四¶
芙蓉池上擅風流今代宗藩古帝州借問西園飛盖夜¶
何人託乘月中遊¶
　　寄牛瑞卿¶
梁園春事近如何風雨池臺入夢多花壓䦨干三徑好¶
求羊無日不相過¶
　　渡江¶
嵗暮天涯雨雪多孤㠶此去嘆蹉跎故園囬首千山外¶
<pb:KR4e0211_WYG_003-42a>¶
一片歸心逐逝波¶
　　元妙觀聞簫¶
月明仙院夜沉沉鸛雀髙巢古木隂獨坐西樓鐘磬寂¶
玉簫吹起故園心¶
　　其二¶
扶藜笑指赤松家踏破空中五色霞縹緲何人吹玉笛¶
春風開遍武陵花¶
　　泗水逢雪¶
<pb:KR4e0211_WYG_003-42b>¶
泗水風生古渡寒長途無那客衣單鬢邉忽㸃飛來雪¶
縱是瑶華不忍看¶
　　過蒙城¶
漆園為吏傲當時世逺風流尚在茲欲起斯人論物化¶
夢中蝴蝶許誰知¶
　　風猛不得渡淮薄暮投宿¶
朔風吹雪路漫漫浪湧長淮欲渡難今夜誰家堪寄宿¶
荒村犬吠一燈寒¶
<pb:KR4e0211_WYG_003-43a>¶
　　賦得荆山玉示王汝存¶
荆山一望氣嶙峋玉韞山中泣鬼神莫怪陵陽當日淚¶
即今抱璞獻何人¶
　　豐縣道中¶
山東隆準起雄圗西望關中定帝都見説枌榆遺社在¶
未央還屬漢家無¶
　　詠史贈薛生¶
七雄争競客如雲珠履三千未有聞不是賣漿人掉舌¶
<pb:KR4e0211_WYG_003-43b>¶
却秦誰趣信陵君¶
　　為張大贈妓¶
栁軃鶯啼夕照間黄金買酒醉紅顔雙眉不用張郎掃¶
翠黛分明似逺山¶
　　西苑(二首/)¶
御溝流水出宫遲花落花開春不知惟有梁間雙燕子¶
看人樓上鬭腰肢¶
　　其二¶
<pb:KR4e0211_WYG_003-44a>¶
涵碧亭臺蔽夕暉渚花汀草静相依青鸞自是仙家鳥¶
只在瑶池水上飛¶
　　懐徐大驚鴻¶
新詩字字巧春蠶堕馬妝成白玉簪我住三洲流水曲¶
幾囬子夜夢江南¶
　　懐長干恩公¶
六朝梵刹半金陵誰得頭陀最上乘雪裏攤經花不著¶
文殊原是五臺僧¶
<pb:KR4e0211_WYG_003-44b>¶
　　春日即事¶
東風吹雨晝生寒獨鎻柴門午夢酣花下銜杯拚潦倒¶
不妨人作酒徒看¶
　　秋日題林學士菊花園¶
門垂五栁帶閒烟栗里風流屋數椽人在南山秋色裏¶
一樽醉殺菊花天¶
　　過釣臺¶
羊裘曽臥白雲間烟水蒼蒼去不還囬首雲臺俱寂寞¶
<pb:KR4e0211_WYG_003-45a>¶
至今人説富春山¶
　　秋日題紫雲樓¶
為愛元龍百尺樓登臨氣壓萬峰秋開尊醉殺青天月¶
一片銀河欲倒流¶
　　其二¶
海上羣峰列翠屏樓開霄漢徳為星翛然一笑天風起¶
織女機聲入夜聽¶
　　題白雲樓有懐(六首/)¶
<pb:KR4e0211_WYG_003-45b>¶
檻外芙蓉揷漢斜登樓似駕五雲車夜來北望星辰近¶
欲向空中摘九華¶
　　其二¶
髙樓上逼斗牛寒何事伊人日倚䦨最是千秋堪灑淚¶
紫雲山作白雲看¶
　　其三¶
檻外千峰擁翠來萬家烟樹望中開主人不淺登樓興¶
對月頻傾緑酒杯¶
<pb:KR4e0211_WYG_003-46a>¶
　　其四¶
面面青山入畫圗閒來與客醉屠蘇銜杯笑問樓居者¶
月裏霓裳竟有無¶
　　其五¶
徙倚樓頭望翠微晴霞片片鎻柴扉醉來欲乞天孫錦¶
製就仙人五色衣¶
　　其六¶
風流原不減孫山百尺樓中日往還笑滿乾坤人不見¶
<pb:KR4e0211_WYG_003-46b>¶
鳯凰深駐白雲間¶
　　溪上懐姚明府¶
溪頭新水到柴關白鳥忘機自往還日暮懐人髙臥處¶
數椽茒屋九華山¶
　　送林太史之京(三首/)¶
題柱才名嵗月深風流誰不羡詞林趨朝偏得君王寵¶
金馬無勞嘆陸沉¶
　　其二¶
<pb:KR4e0211_WYG_003-47a>¶
薊北遥聞長樂鐘金莖秋色露華濃東南不盡瘡痍淚¶
獻納還看動九重¶
　　其三¶
前驅駟馬出青山鳴佩初隨鵷鷺班賦就長楊曽諫獵¶
漢廷簪笏侍龍顔¶
　　鄱陽湖歌¶
赤烏日日下鄱陽十萬樓船殺伐張一自鯨鯢先授首¶
東南無處不梯航¶
<pb:KR4e0211_WYG_003-47b>¶
　　題鄭兆念采精舎¶
髙齋讀罷思飛揚把酒花間日正長最愛君家書帶草¶
青葱似染綵毫香¶
　　送鄭士亮遊吳(三首/)¶
江上桃花春水生孤㠶遥下闔閭城杖頭一醉吳姬酒¶
清夜還歌白苧聲¶
　　其二¶
建業斜峰入望遥行邉劍氣倚青霄鳯凰臺上青青草¶
<pb:KR4e0211_WYG_003-48a>¶
幾度題詩弔六朝¶
　　其三¶
俠氣縱横結五陵扁舟到處興堪乘江東不少豪華客¶
惟有蓴鱸憶季鷹¶
　　别許元復¶
閶門楊桞散秋隂斗酒相看一片心日暮江頭乘舸去¶
寒山囬首白雲深¶
　　桃葉渡别顧君友¶
<pb:KR4e0211_WYG_003-48b>¶
酒滿秦淮花滿樓春風吹動木蘭舟不知陌上千條栁¶
曽綰離人一片愁¶
　　寄曹參軍(二首/)¶
白雪飛揚郢調髙風流妬殺五陵豪浮雲較與秋雲薄¶
且對吳山擬反騷¶
　　其二¶
結客談兵幕府才蹉跎宦跡轉堪猜獨醒總為風塵忌¶
湖上蘭橈醉幾囬¶
<pb:KR4e0211_WYG_003-49a>¶
　　送方子充司理宜陽¶
奉檄西行過栁州獞猺抛弩拜君侯訟庭吏散桄榔下¶
題遍新詩葉上秋¶
　　咏史¶
不見年華逐水流蛾眉争寵日生愁相如縱有千金賦¶
買得春風不白頭¶
　　寧海晚眺¶
海上晴虹駕作橋雲連蜃氣望迢迢三江日暮濤聲起¶
<pb:KR4e0211_WYG_003-49b>¶
不數西陵八月潮¶
　　春日留雲閣晚眺(二首/)¶
東山髙閣迥淩雲人倚雕䦨醉夕曛春樹萬家看不盡¶
隔林清磬一聲聞¶
　　其二¶
白雲深處瞰滄溟有客憑髙醉不醒睥睨城頭低落日¶
飛來蘿月數峰青¶
　　江口道中¶
<pb:KR4e0211_WYG_003-50a>¶
路旁芳草正萋萋遊子朝來别故溪囬首壺公魂欲斷¶
前山又聽鷓鴣啼¶
　　客中對月¶
客舎黄昏獨倚闌月光一片望中寒應知此夜深閨婦¶
腸斷蛾眉不忍看¶
　　泊水口懐亡友林制成¶
扁舟曽共謁承明十載重過感慨生溪上獨憐今夜水¶
潺湲猶作去時聲¶
<pb:KR4e0211_WYG_003-50b>¶
　　送林廷詔之廣西(三首/)¶
少年詞賦擬淩雲嶺外愁為兩地分明日聽猿經古墓¶
且將雙淚弔劉蕡¶
　　其二¶
迢逓關山獨送行炎方望斷瘴烟生伏波古道看銅柱¶
三尺吳鈎箭裏鳴¶
　　其三¶
遊子天涯淚濕衣相逢無奈又相違倚門白髮千山外¶
<pb:KR4e0211_WYG_003-51a>¶
覔得丹砂及蚤歸¶
　　雨中溪亭即事¶
一溪春水緑平橋野老臨流酒一瓢多少新詩吟不就¶
東風吹雨滴芭蕉¶
　　真州寄張士馨¶
江城楊栁緑毶毶客舎長歌酒半酣寄語金陵遊俠子¶
春宵無夢不江南¶
　　夢園菊離離起而有感¶
<pb:KR4e0211_WYG_003-51b>¶
白水塘邉舊草萊十年三徑鎻蒼苔寒花解得人歸意¶
昨夜分明入夢來¶
　　青溪舟中夜雨¶
雲掃南山錦石寒孤舟何意滯江干夜來聽得蕭蕭雨¶
疑是桐廬七里灘¶
　　其二¶
新安流水下青溪寒雨孤舟暝色迷此夜斷腸吟不得¶
南山又聽鷓鴣啼¶
<pb:KR4e0211_WYG_003-52a>¶
　　送詹淑正還新安夀母兼同顔舎人質卿同登太¶
　　　山(四首/)¶
黄山山上削芙蓉十二樓臺紫氣重春酒如澠將母去¶
何須仙掌露華濃¶
　　其二¶
婺星光映五雲車花裏裁班進紫霞况是軒轅峰下住¶
容城分得竈中砂¶
　　其三¶
<pb:KR4e0211_WYG_003-52b>¶
東望名山黛色開鳯池有客共登臺白雲一片封中起¶
如帶黄河萬里來¶
　　其四¶
幸舎長歌一蒯緱飄零漫自客幽州扁舟歸下詹何釣¶
懐刺無勞謁五侯¶
　　富春舟中¶
寒雲落木晚蕭蕭人與孤舟對寂寥忽見西風吹五兩¶
月明還趂浙江潮¶
<pb:KR4e0211_WYG_003-53a>¶
　　小湖枕上¶
萬壑濛濛霧不開扁舟夢逐故鄉囬惱人最是灘頭水¶
夜半潺湲帶雨來¶
　　馬上即事¶
萬壑春流㵼海門人家多住緑楊村花飄馬首如紅雨¶
何處聽鶯不斷魂¶
　　蒜嶺雨中¶
雨來馬上撲征衣芳草萋萋去路微况是江村寒食候¶
<pb:KR4e0211_WYG_003-53b>¶
鷓鴣啼處亂花飛¶
　　囊山遲郭士龍不至¶
尋僧野寺不知還秋色藤蘿正可扳不見遊仙來郭璞¶
緇衣何處負青山¶
　　贈無著上人¶
為愛名山入武夷浮雲縹緲更何之五臺山下棲禪處¶
種得菩提樹一枝¶
　　晚度仙霞嶺有懐¶
<pb:KR4e0211_WYG_003-54a>¶
楓林霜冷葉初斑鳥道行人返照間忽見南鴻雲裏度¶
為誰囬首九華山¶
　　保安道中懐顔廷渠¶
青山歴歴半丹楓人在天涯各轉蓬不念無諸城下别¶
五湖明月好誰同¶
　　江郎石¶
凌雲鼎立勢亭亭曽是三峰劈巨靈欲跨飛翰臨絶頂¶
空中手摘白榆星¶
<pb:KR4e0211_WYG_003-54b>¶
　　清湖館中别諸弟還鄉¶
湖海相逢落魄年汝歸故國我風煙臨岐且盡壚頭興¶
莫説天涯乏酒錢¶
　　清湖夜雨¶
嵗暮凄凉雨有聲依依客舎緩行程髙樓夜冷衣偏薄¶
擊柝愁人到五更¶
　　蘭溪舟中懐吳元瑞¶
吳山山下一逢君五載鴻書杳不聞今日扁舟過瀫水¶
<pb:KR4e0211_WYG_003-55a>¶
一尊猶自隔青雲¶
　　懐吳隠士¶
少君清净道家流一别新都忽兩秋欲問巢雲空谷裏¶
千峰落日倚孤舟¶
　　嚴瀨舟中誦姚巽卿贈别詩有世路危於七里灘¶
　　　作此寄意¶
讀罷新詩惱客魂人情反覆未須論清泠依舊嚴陵水¶
日夜東流望海門¶
<pb:KR4e0211_WYG_003-55b>¶
　　射陽夜泊¶
扁舟蕩漾逐飛鳬湖上春濤薄孟諸不識驪龍何處睡¶
飛來片月似明珠¶
　　那叱磯¶
江上徴兵赴國門石城龍鬭不堪論一時魚腹千秋淚¶
不獨懐沙弔屈原¶
　　謝公墩同周文美張子明九日作¶
九日登髙菊未花銜杯共倚白雲斜豪華六代俱銷歇¶
<pb:KR4e0211_WYG_003-56a>¶
依舊青山屬謝家¶
　　圯上吟¶
欲報韓仇不顧家中原逐鹿亂如麻若非圮上傳黄石¶
滄海空椎博浪沙¶
　　經沛中作¶
城池寂寞舊山河赤帝歸來萬乘多龍去鼎湖無日返¶
大風猶唱沛中歌¶
　　淮隂祠¶
<pb:KR4e0211_WYG_003-56b>¶
莫怪留侯慕赤松後車雲夢縳相從至今嗚咽淮隂水¶
空恨當年長樂鐘¶
　　春愁¶
芙蓉帳裏欎金香梳罷雲鬟試綺裳誰道春愁花不解¶
飛來額上鬭新粧¶
　　賦得西枝室¶
少結茅庵曲水傍齋心日夕禮空王一枝分得菩提樹¶
種得旃檀片片香¶
<pb:KR4e0211_WYG_003-57a>¶
　　李伯承西園催菊¶
竹影參差夕照斜不知秋色在誰家葛巾倒著東籬下¶
幾度銜杯問菊花¶
　　題陳子卿此君軒(陳翰臣字子卿宗伯/肅菴先生長君也)¶
氣壓元龍百尺樓攤書偏愛竹脩脩有時笑倚嬋娟月¶
一片西山翠欲流¶
　　淮隂城下作¶
春草萋萋楚水流天涯日暮倚扁舟淮隂𦵏地今何在¶
<pb:KR4e0211_WYG_003-57b>¶
年少紛紛覓拜侯¶
　　題冶城吳道士竹房¶
牀頭一帙五千言竹裏柴扉晝不喧酒似桃花春似海¶
避秦何必武陵源¶
　　哭五君(壬午嵗余遊吳入燕與五君間别乙酉/歸里中則五君相繼地下矣感而賦之)¶
一曲凄凉薤露歌賢人眼底漸消磨所嗟不是龍蛇嵗¶
湖海歸來涕淚多¶
　　鄭觀察茂(字士元嘉靖癸丑進士吏/科給事中河南按察使)¶
<pb:KR4e0211_WYG_003-58a>¶
東山杯酒惜離羣此日生芻奈哭君依舊南湖春草緑¶
鷓鴣啼處不堪聞¶
　　戴太守科(字朝賓嘉靖丙辰進士/户部郎中廣州知府)¶
木蘭陂上白雲多淚滿當年舊薜蘿誰道扁舟堪盡興¶
壚頭今已邈山河¶
　　林侍御史休徴(號石海/)¶
秋風驄馬别燕山采藥歸來合閉關一叱神羊飛不返¶
空餘䟽草落人間¶
<pb:KR4e0211_WYG_003-58b>¶
　　黄博士衮(字補甫萬歴丁丑/進士國子助教)¶
文章如錦一氊寒服食誰傳九轉丹憶醉紫陽山月下¶
故園此夜對誰看¶
　　柯明府茂竹(字堯勲官授/海陽縣知縣)¶
才子為郎製錦新琴書不解槖中貧丹成便爾飛鳬去¶
愁殺東籬漉酒人¶
　　七夕風雨有懐¶
無邉風雨夜蕭蕭牛女何曽渡鵲橋别有愁腸眠不得¶
<pb:KR4e0211_WYG_003-59a>¶
隔窻欹枕聽芭蕉¶
　　喜鄭拱元見過¶
谷口風流鄭子真興來海上問波臣銜杯恰對三洲月¶
白首相憐有幾人¶
　　醉後題堯衢酉室¶
去年尊酒對花朝今日重來破寂寥掃壁題詩人已醉¶
一天秋雨暮蕭蕭¶
　　雨夜宿文蔚齋中¶
<pb:KR4e0211_WYG_003-59b>¶
交情誰復似芝蘭一室相將擁鶡冠坐對西窻頻剪燭¶
芭蕉葉上雨聲寒¶
　　題可秩書齋(四首/)¶
衡門背郭草堂清書草參差繞砌生試看青藜分太乙¶
夜闌讀易照寒檠¶
　　其二¶
名家舊學起青箱四壁圗書白日長莫怪城頭雲五色¶
一庭花染綵毫香¶
<pb:KR4e0211_WYG_003-60a>¶
　　其三¶
檻外芙蓉揷漢斜登樓直欲採三花客來不盡論文興¶
把酒空庭想月華¶
　　其四¶
名花如綺傍雕闌小逕烟花竹數竿讀罷𤣥經無别事¶
倚䦨一曲月中彈¶
　　孤山社燕集(二首/)¶
湖上晴雲散緑波六橋欵乃起漁歌孤山此日開詩社¶
<pb:KR4e0211_WYG_003-60b>¶
杜若洲邉白鳥多¶
　　其二¶
春盡平林路轉紆青山如黛錯行厨坐中别有風流客¶
將酒花間酹小蘇¶
　　懐顧道行¶
風流誰似虎頭痴湖海相逢未有期此夜孤舟看片月¶
垂虹橋畔咏新詩¶
　　檇李舟中題扇頭梅花寄程君衡¶
<pb:KR4e0211_WYG_003-61a>¶
春風披拂栁如絲檇李舟中獨酌時冩得羅浮春一片¶
寄將江左慰相思¶
　　吳道士招余舘中(二首/)¶
元館無塵紫氣多相逢偏愛老婆娑黄庭冩就償留榻¶
不似山隂換白鵞¶
　　其二¶
一室棲遲淡世情夜來却聽歩虚聲他年並駕緱山鶴¶
與爾逍遥謁太清¶
<pb:KR4e0211_WYG_003-61b>¶
　　集徐¶
秦淮春水漲桃花簾幙輕寒燕子斜一曲洞簫雙鳯下¶
月明人醉莫愁家¶
　　題潭中書亭¶
一庭春色報芳菲玉女驂鸞采秀歸可是三花分少室¶
天香夜染緑羅衣¶
　　題詒穀堂(二首/)¶
名家舊出紫雲溪卜築金陵漢水西不比烏衣王謝宅¶
<pb:KR4e0211_WYG_003-62a>¶
堂開貽穀燕長棲¶
　　其二¶
堂開白下近長干庭畔春風長玉蘭奕世相傳蘋藻在¶
文垂片石望中看¶
　　贈周服卿花竹圗¶
興來濡墨據胡牀花竹叢生百和香若使臨粧窺彩筆¶
喬家能不妬周郎¶
　　春日得程君衡書却寄¶
<pb:KR4e0211_WYG_003-62b>¶
江東雲樹望中迷雙鯉長勞尺素題若問天涯遊子意¶
姑蘇臺畔草萋萋¶
　　别黄貞甫¶
客舎憐君日日過故人囬首興偏多孤舟無那東風别¶
芳草萋萋逺水波¶
　　過吳江不及晤周繼美叔宗兄弟悵然有懐¶
吳門邂逅嵗將殘春水扁舟㑹面難却想君家棠棣樂¶
虹橋明月帶愁看¶
<pb:KR4e0211_WYG_003-63a>¶
　　題江養化亭¶
山當睥睨水瀠洄十畆園林背郭開坐上雲霄看不厭¶
壺公萬叠送青來¶
　　過七里灘呈友人¶
物色空勞下漢庭羊裘歸隠萬山青君看千載銷沉後¶
帝座何如一客星¶
　　其二¶
繡嶺參差五月寒桐江積雨水漫漫臨流欲借東風便¶
<pb:KR4e0211_WYG_003-63b>¶
一片㠶飛七里灘¶
　　蒜嶺道中逢鄭襄甫偶成¶
三尺龍泉暗斗牛如何也逐少年遊請看雙鬢皤如此¶
厭説青雲四十秋¶
　　館中聽雨¶
踈燈孤館影悠悠素髮蕭然挂蒯緱枕上忽聞楓樹雨¶
夢魂欲破海東頭¶
　　宏渡道中報晉安諸君子¶
<pb:KR4e0211_WYG_003-64a>¶
秋風驛路半隂晴瘦馬千山不耐行截得珊瑚竿數尺¶
釣龍欲傍越王城¶
　　宿常思嶺酒家¶
雨歇平林夕照斜停車一問酒人家憑誰共作長鯨飲¶
乞得青門五色𤓰¶
　　常思嶺早行¶
秋草萋萋秋露濕鳥道崎嶇行不得我欲乘風借羽翰¶
朝遊三島暮北極¶
<pb:KR4e0211_WYG_003-64b>¶
　　題江氏亭(三首/)¶
檻外芙蓉揷漢斜紫荆花映碧窻紗登樓一笑星河冷¶
揮手空中摘九華¶
　　其二¶
名花如綺倚雕䦨曲徑蕭然竹數竿草就𤣥經無别事¶
南華秋水月中看¶
　　其三¶
一庭春色散天香花蕚相輝白晝長氣似垂虹文似錦¶
<pb:KR4e0211_WYG_003-65a>¶
風流原不堕江郎¶
　　題霞林林氏别業(二首/)¶
南華讀罷倚雕䦨十八娘家荔子丹瑪瑙盤中珠錯落¶
文園消渴好加餐¶
　　其二¶
羣峯矗矗翠争奇草木風雲變四時不待操蛇神謁帝¶
太行王屋眼中移¶
　　采石秋夜¶
<pb:KR4e0211_WYG_003-65b>¶
秋色西來采石髙謫仙祠下水滔滔嬋娟一片澄江月¶
曽照當年宫錦袍¶
　　登謝公墩¶
王謝風流自永嘉雙擕歌妓鬭豪華綺羅不見春歸盡¶
惟有東風送落花¶
　　秋日遊山¶
天馬西來接九華樓臺十二俯人家東鄰酒熟南山近¶
可許柴桑醉菊花¶
<pb:KR4e0211_WYG_003-66a>¶
　　秋日題鄭明府菊花園¶
牀頭酒熟百花香不必吳姬勸客嘗花下與君拚潦倒¶
酒徒早已屬髙陽¶
　　題畫¶
千山歴歴水悠悠江上風來六月秋最愛滄浪堪濯足¶
栁隂繫著木蘭舟¶
　　九日登蒼翠閣值鄭九擕酒至¶
秋風揺落客天涯徙倚髙樓夕照斜縱有白衣來送酒¶
<pb:KR4e0211_WYG_003-66b>¶
依然不見故園花¶
　　題姚明府亭(二首/)¶
名園花竹影參差招隠長歌絶妙詞醉倒接䍦醒不得¶
風流還似習家池¶
　　其二¶
光禄池亭向水開郎官青鬢賦歸來桑田滄海須㬰事¶
竹下何妨數舉杯¶
　　贈馮季良(五首/)¶
<pb:KR4e0211_WYG_003-67a>¶
一謝侯門似客卿志遊翰墨嬾逢迎渉江采得芙蓉佩¶
贈爾臨風度赤城¶
　　其二¶
㑹稽東去不辭貧為愛蘭亭寄此身笑問若耶溪上月¶
即今誰似浣紗人¶
　　其三¶
燕市時時過酒徒問余何事混江湖於今供奉維摩室¶
不是馮家舊子都¶
<pb:KR4e0211_WYG_003-67b>¶
　　其四¶
東海黄郎氣逼天漢庭詔獄黨人年朔風吹堕燕山雪¶
藉爾晨昏進槖饘¶
　　其五¶
誰字馮生曰季良東甌才子漢仙郎漫疑身帶青蓮色¶
分得阿耨九品香¶
　　送陳爾瞻之豫章(爾瞻白雲/先生也)¶
老去王門尚曵裾豫章西望思躊躇懸知夜住青藜閣¶
<pb:KR4e0211_WYG_003-68a>¶
校得劉家七畧書¶
　　蘇道人夀詩¶
市隠忘機似野鷗吳山髙士最風流他年定跨蘇耽鶴¶
直上仙人十二樓¶
　　出門志感¶
别却牀頭緑綺琴出門何處覔知音一從玉斧蓬萊去¶
采藥猶存未死心¶
　　林草亭北郭别業同石陳諸君子作¶
<pb:KR4e0211_WYG_003-68b>¶
數畆池亭背郭開西方爽氣逐人來相過不為耽奇字¶
文似相如諫獵才¶
　　其二¶
花垂三徑閣臨池愛客開尊但賦詩乘興何妨偏潦倒¶
白蓮社裏笑攅眉¶
　　其三¶
書藏二酉意如何家世相傳掇玉科翹首青霄雙鳯下¶
文章五色較誰多¶
<pb:KR4e0211_WYG_003-69a>¶
　　其四¶
羣峰如黛照踈櫺此地由來聚徳星濠濮親人魚鳥在¶
松風謖謖更堪聽¶
　　題林中丞桞橋别業兼贈潔甫公子(林中丞念堂/公也潔甫其)¶
　　　(長/君)¶
中丞臺館抱溪流載酒頻過杜若洲一自吳門千騎散¶
至今花鳥不勝愁¶
　　其二¶
<pb:KR4e0211_WYG_003-69b>¶
辛夷花發艷陽天别業風光似輞川貰酒壚頭春欲暮¶
飛花何處不堪憐¶
　　其三¶
孤亭風雨長蒼苔山似飛凰擁翠來世事尋常歸荷鍤¶
不妨潦倒日銜杯¶
　　贈林潔甫¶
公子輕裘若不勝承家豈沗大中丞但看十日平原飲¶
意氣粗豪壓五陵¶
<pb:KR4e0211_WYG_003-70a>¶
　　訪朱在豫不值作此投之¶
雲横海上日初斜倚杖偏尋處士家不識淮南秋色裏¶
角巾何處醉黄花¶
　　九日同友人登東山(四首/)¶
城隂秋色帶蒹葭載酒登髙覽物華漫學龍山輕落帽¶
白頭如雪笑黄花¶
　　其二¶
佳節登臨興不孤相將花下劇呼盧詩成戲馬千秋事¶
<pb:KR4e0211_WYG_003-70b>¶
容易逢人結酒徒¶
　　其三¶
青女飛來九月霜尊前含笑佩茰嚢自知不是柴桑客¶
也向蓮花禮法王¶
　　其四¶
蕭蕭木葉下晴空坐笑樓臺醉晚風囬首當年兵革裏¶
夜深鬼火泣寒蛩¶
　　讀余氏七賢傳(七賢皆從/朱子遊)¶
<pb:KR4e0211_WYG_003-71a>¶
七子髙風足討論先朝並及紫陽門但看虹井雲塘色¶
吾道東南一𣲖存¶
　　塘雲四景為余鞠夫題¶
　　　方塘一鑑¶
水似滄浪好濯纓先朝曽説五雲生至今不染風塵色¶
日月雙丸鏡裏行¶
　　　曲水雙環¶
雙流如帶抱孤村中有千年國族存見説塗山遺澤逺¶
<pb:KR4e0211_WYG_003-71b>¶
涓涓何處不崑崙¶
　　　鶴山獻秀¶
一丘一壑緑雲間望裏松蘿日可攀不是仙人乘白鶴¶
誰知此地是緱山¶
　　　象阜鍾靈¶
喬木如雲倚畫圗欎蒼佳氣接天都共言地似西來象¶
西域冠裳似此無¶
　　寄吳任熈¶
<pb:KR4e0211_WYG_003-72a>¶
長橋月白似垂虹倚棹愁聽落木風遥想三蜚山下客¶
竹林尊酒與誰同¶
　　答安懋卿¶
詞賦縱横重兩都江南才子起菰蘆何來題鳯空歸去¶
一夜柴門月色孤¶
　　舟中望桐廬縣有懐¶
青山歴歴隠人家掛席中流海日斜依舊桐廬江上縣¶
經過不見木奴花¶
<pb:KR4e0211_WYG_003-72b>¶
　　嚴州懐古¶
飛鸞叠叠鬭芙蓉雨裏看山色更濃髙卧羊裘人不見¶
釣臺惟有白雲封¶
　　過龍游懐鄭性之¶
逺樹臨江雨乍晴三衢東去片㠶輕故人何處猶彈鋏¶
不作君家谷口耕¶
　　望江郎山口占¶
空中鼎立石為朋萬古崔嵬不可登莫是三峰移海島¶
<pb:KR4e0211_WYG_003-73a>¶
至今髙出白雲層¶
　　燕中集西寧侯邸第觀菊¶
一曲凉州振木飛五陵遊子夜忘歸陶然醉殺黄花下¶
月滿壚頭露滿衣¶
　　戲答見嘲醉後堕車之作¶
霞村痛飲類猩猩蘆埔墜車却毁形口吃不堪仍嗜酒¶
一尊誰載子雲亭¶
　　遊仙曲(二首/)¶
<pb:KR4e0211_WYG_003-73b>¶
九子金鈴出九龍流蘇雜綵蹙芙蓉東風不管花無力¶
吹滿昭陽第一宫¶
　　其二¶
何年彩鳯下丹霄一𣲖清音入九韶自是封姨晴作籟¶
錯疑秦女夜吹簫¶
　　遊仙詞¶
桃花流水赤城山當日劉郎去復還若道不如天上好¶
何縁二女憶人間¶
<pb:KR4e0211_WYG_003-74a>¶
　　髙帝斬蛇劍¶
抜劍長驅萬里心蛇分鬼母哭空林元康武庫流為火¶
火徳將無屬夘金¶
　　清夜遊西園¶
水殿香風吹綺羅金樽緑酒漾微波西園詞客陪雕輦¶
不醉其如明月何¶
　　少年行¶
繫馬垂楊問酒家當壚少婦貌如花不知蕩子誰先醉¶
<pb:KR4e0211_WYG_003-74b>¶
笑解腰間玉辟邪¶
　　試劍石¶
劍術何年壓九州輕將磐石試吳鈎鐲鏤不賜䲭夷子¶
臺上何因麋鹿遊¶
　　望夫石¶
峭壁崚嶒似削成行人逺眺淚猶盈無情原是蕩家子¶
空作望夫石上名¶
　　咏嬋娟¶
<pb:KR4e0211_WYG_003-75a>¶
榕葉隂隂送晚凉溪流曲曲似瀟湘堦前一片嬋娟月¶
顧影何人不斷腸¶
　　海月亭¶
草閣風吹海月凉荔枝初熟夜聞香美人遥隔秦淮水¶
何處壚頭典鷫鸘¶
　　題畫¶
野老科頭一葉舟閒看雁影帶雲流蕭條蘆荻秋江冷¶
何處披簑下釣鈎¶
<pb:KR4e0211_WYG_003-75b>¶
　　途中呈立儒叔(諱應奎號文/峯北京鎮撫)¶
小阮琵琶信陸沉江湖何處覔知音歩兵莫作窮途哭¶
歸去山中嘯竹林¶
　　長汀逢黄生贈之¶
叔度相逢鄞水前山城日落起孤烟微名奔走成何事¶
不向山中結白蓮¶
　　經黄伯固墓(名鞏仕職方郎正徳南巡上䟽極諫/並誅江彬以謝天下廷枚瀕死得甦)¶
　　　(嘗曰人生仕至公卿大都三四十年惟立/身斯千載不朽世之人顧舎此事彼何也)¶
<pb:KR4e0211_WYG_003-76a>¶
古墓荒凉草色新况逢寒食倍傷神誰憐地下魂無主¶
原是先朝諫獵人¶
　　送友人下第歸新安¶
文章何事誤斯人消盡黄金白髪新馬上不須頻下淚¶
新安秋水待垂綸¶
　　蘇公堤¶
湖邉芳草白凄凄烟鎻六橋水拍堤千古風流人不見¶
鶯聲恰恰為誰啼¶
<pb:KR4e0211_WYG_003-76b>¶
　　夜過丹陽¶
楓冷江臯九月霜扁舟一夜過丹陽蘭陵美酒知何處¶
欲向壚頭典鷫鸘¶
　　哭張管文¶
運籌乆矣聞黄石辟穀飄然訪赤松却恨吟魂招不得¶
只留詩草在江東¶
　　寄所思¶
客窻風雨夜深沉暗裏懐人思不禁𤓰歩寒潮日日下¶
<pb:KR4e0211_WYG_003-77a>¶
誰將錦字寄同心¶
　　過曹娥江¶
剡曲青山歴幾重曹娥江上夾芙蓉荒碑寥落千年事¶
更有何人問蔡邕¶
　　㑹稽舟中¶
雪滿江頭路已迷萍踪何事更淒淒欲探禹穴懐司馬¶
一夜扁舟入㑹稽¶
　　青山阻風¶
<pb:KR4e0211_WYG_003-77b>¶
九月江南風倒吹青山山下泊舟時射潮安得錢鏐弩¶
使我孤㠶向日披¶
　　上蒼峽¶
嵗暮下灘春上灘年年髙著逺遊冠扁舟誰識䲭夷子¶
滿眼風波醉裏看¶
　　贈醫士(二首/)¶
城市無營一草廬山中採藥度居諸若非仙術窺鴻寳¶
門外何多長者車¶
<pb:KR4e0211_WYG_003-78a>¶
　　其二¶
豈必桃源逺避秦市㕓何處不藏身懸壺别有無窮思¶
欲種杏林萬樹春¶
　　武林道中懐吳翁晉¶
錢塘樹色染霜黄郭外西湖似鏡光翹首名山天自逺¶
美人多在白雲鄉¶
　　發豫章¶
大江秋水一孤㠶萬里西風冷布衫不是南州無下榻¶
<pb:KR4e0211_WYG_003-78b>¶
青山生計託長鑱¶
　　贈鍾羽脩(二首/)¶
片石移來織女磯彩毫題處濕苔衣郢人自挾陽春調¶
莫怪尋常和者稀¶
　　其二¶
輞川勝事幾人同濃淡分明奪化工乞得仙厨圗一幅¶
買山何必學支公¶
　　雨中懐郭宗舜李千運¶
<pb:KR4e0211_WYG_003-79a>¶
溪流昨夜長漁磯雨裏柴門暑氣微何處仙舟逢李郭¶
水田雙鳥背人飛¶
　　夀蔡母為希孔作¶
星臨婺女貌如花綵服蹁躚進紫霞莫訝雕盤麟作脯¶
麻姑元降蔡經家¶
　　夏日館張以正以濟餐秀園留題兼呈吳宗甫¶
氷溪溪上采芙蓉之子何勞問赤松客裏淒涼無别物¶
臨風一笑解雙龍¶
<pb:KR4e0211_WYG_003-79b>¶
　　其二¶
泠然流水調孤桐誰識南來五月風賴有知音頻問訊¶
一尊長醉月明中¶
　　其三¶
幾囬欲去思躊躇為愛蓬蒿似隠居即使橋邉雙進履¶
袖中豈有一編書¶
　　其四¶
别舘清泠鏡裏開更逢美質數銜杯豫章西去秋風起¶
<pb:KR4e0211_WYG_003-80a>¶
遲爾縱横作賦才¶
　　哭林中丞二首(中丞諱潤號念堂嘉靖丙辰進士/居御史䟽劾鄢懋卿以副都𣙜理)¶
　　　(鹽政苛索至數百萬道路供費以億計又劾嚴/嵩受賄請拓府第開地脉以當王氣又劾世蕃)¶
　　　(僣逼無上招亡命集江干疑有非常乞磔之/市以消禍萌嚴氏伏誅朝野肅清皆公力也)¶
埋輪都下舊知名當道豺狼敢横行白馬忽隨丹旐去¶
風雲慘淡闔閭城¶
　　其二¶
星隕轅門上將才延陵掛劍重堪哀故人不盡羊曇淚¶
<pb:KR4e0211_WYG_003-80b>¶
忍向西州問草萊¶
　　輓陸夫人(四首/)¶
湘靈鼓瑟渺何之一片愁雲殢九疑總為人間塵滿鏡¶
鏘鏘佩向月中移¶
　　其二¶
翡翠光揺赤水珠長歌一曲鳯將雛孤飛却向瑶池去¶
欲借還丹竟有無¶
　　其三¶
<pb:KR4e0211_WYG_003-81a>¶
錦瑟調來五十春飄然駕鶴出風塵使君海上懐明月¶
捐佩猶疑漢浦人¶
　　其四¶
漢口機停織女聲黄姑何處望鸞軿郡齋楓葉蕭蕭下¶
不盡清商萬古情¶
　　懐陳司馬孔震(四首/)¶
虹橋髙駕鎻延津短髮孤㠶笑此身雲暗千峰流水咽¶
雙龍未合倍愁人¶
<pb:KR4e0211_WYG_003-81b>¶
　　其二¶
仙蹤何處醉屠蘇囊裏長懸五岳圗獨倚扁舟懐下榻¶
九峰山外白雲孤¶
　　其三¶
大横山色望中青飄泊偏憐水上萍欲問杜陵投轄興¶
老來嗜酒一猩猩¶
　　其四¶
五湖曽是學鴟夷到處輕賫任所之安得雲窩陪杖屨¶
<pb:KR4e0211_WYG_003-82a>¶
鈞天樂奏自明時¶
　　題鳴臣林明府園亭(三首/)¶
山中雨露長松筠十畆園林寄此身莫問桔橰勞俯仰¶
忘機原是漢隂人¶
　　其二¶
白髮逍遥不計年興來時咏考槃篇濯纓池上寛垂釣¶
魚在濠梁樂已全¶
　　其三¶
<pb:KR4e0211_WYG_003-82b>¶
宅邉五桞似柴桑籬下黄花晩更香自有白衣來送酒¶
南山秋色醉斜陽¶
　　采蓮曲(四首/)¶
雲鬟初綰玉搔頭湖上相將弄小舟纎手接來花並蒂¶
半含懽笑半含愁¶
　　其二¶
荷葉離離帶暖風香生菡蓞玉顔紅嬌歌一曲鴛鴦起¶
多少殘霞落水中¶
<pb:KR4e0211_WYG_003-83a>¶
　　其三¶
晚風吹棹夕陽邉花媚羅裙倍可憐忽見西陵生片月¶
弄珠神女下長川¶
　　其四¶
采芳越女鬭蛾眉顔色如花鏡裏窺蓮子摘來心自苦¶
更饒不斷藕中絲¶
　　咏荔枝¶
青籠擕來荔子丹小姬剥出水晶寒一餐已解文園渴¶
<pb:KR4e0211_WYG_003-83b>¶
不羨仙人承露盤¶
　　望廬山¶
彭蠡茫茫混太虚中天紫翠抜匡廬髙僧舊住東林寺¶
寺裏蓮花好在無¶
　　象教精舎為孔陽宗侯作¶
齋心日日禮諸天香滿栴檀䕶法筵不獨莊嚴窺妙相¶
空中舎利照金蓮¶
　　送金子魯考滿(四首/)¶
<pb:KR4e0211_WYG_003-84a>¶
秉鉞登壇寵聖朝功成海宇報清霄幕中擬議多奇䇿¶
掃盡烽烟罷戍遼¶
　　其二¶
鵲印龍韜静海方東南處處樂耕桑請看一切便宜令¶
日月髙懸萬里光¶
　　其三¶
折衝樽爼擁三軍攬結英雄更好文試數漢家麟閣上¶
一時將相幾如君¶
<pb:KR4e0211_WYG_003-84b>¶
　　其四¶
運籌海上擁長鯨繡斧封章謁聖明瞥見黄麻三殿下¶
趨朝劍履帶春行¶
　　馬上見太行山¶
黄金栁色及春囬雲散朝歌睥睨開馬上春愁消不盡¶
太行一片自西來¶
　　燕臺驤首題贈方元素¶
俶儻權奇萬里才無人不道是龍媒長鳴一向燕山去¶
<pb:KR4e0211_WYG_003-85a>¶
重上當年郭隗臺¶
　　贈熊生(二首/)¶
雕蟲篆刻鬼神驚混迹何年隠姓名不是司空稱博物¶
誰知龍劍在豐城¶
　　其二¶
金薤琳瑯片片裁逢君初出楚江隈狂夫自分詩名薄¶
藉爾風斤運九垓¶
　　贈楊素虚¶
<pb:KR4e0211_WYG_003-85b>¶
誰為湘纍費苦吟楚人髙誼比南金即今不盡忠魂淚¶
猶是當年請死心¶
　　戴朝賓四山亭(四首/)¶
四山環抱着孤亭中有髙人醉復醒一徑蓬蒿車馬絶¶
牀頭草就太𤣥經¶
　　其二¶
亭俯溪流白日寒鷺鷗輕下使君灘何須夜泛山隂雪¶
五月扁舟興未䦨¶
<pb:KR4e0211_WYG_003-86a>¶
　　其三¶
五嶺風流一使君飄然林下鹿為羣醉來不枕山中石¶
别取支機臥白雲¶
　　其四¶
南海歸來興不孤髙陽濁酒命吾徒一池春水葡萄色¶
肯與西施泛五湖¶
　¶
　¶
<pb:KR4e0211_WYG_003-86b>¶
　¶
　¶
　¶
　¶
　¶
　¶
　¶
　薜荔園詩集巻三¶
